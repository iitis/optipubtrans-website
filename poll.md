---
bg: "station.jpg"
layout: default
permalink: /poll/
title: "Ankieta i konsultacje"
summary: "Ankieta pasażerów"
active: true
---

Zapraszamy pasażerów korzystających z lokalnego transportu publicznego do 
działu w konsultacjach społecznych poświęconych funkcjonowaniu i rozwojowi
publicznego transportu zbiorowego.

Warsztaty organizowane są w ramach projektu „Zaawansowana optymalizacja w
służbie niezawodnego i efektywnego transportu publicznego”, finansowanego
przez Ministra Edukacji i Nauki w ramach Programu „Nauka dla Społeczeństwa II”.
Projekt realizowany jest w Instytucie Informatyki Teoretycznej i Stosowanej
Polskiej Akademii Nauk w Gliwicach. Celem projektu jest rozwój i demonstracyjne
zastosowanie zaawansowanej algorytmicznej technologii optymalizacyjnej, między
innymi z zastosowaniem komputerów kwantowych, do rozwiązywania rzeczywistych
problemów optymalizacyjnych, wspierając ekologiczny transport publiczny
oraz uwzględniając perspektywę lokalnej społeczności.
Udział w warsztatach to okazja do:
- podzielenia się swoimi doświadczeniami jako użytkownika transportu,
- zgłoszenia opinii i potrzeb dotyczących transportu publicznego,
- współtworzenia rekomendacji dla bardziej niezawodnego i efektywnego
  systemu transportowego.
W związku z tym serdecznie zapraszamy do udziału w otwartych konsultacjach
Spotkanie online [wymaga rejestracji i odbędzie się 26.01.2026 r. (poniedziałek) o godzinie 16:30](https://akademia.iitis.pl/event/25/).


W ramach projektu w dniach 25 i 27 listopada 2024 r. zorganizowano otwarte
konsultacje społeczne. Mając na uwadze zakres realizowanego przedsięwzięcia,
podczas spotkań poruszono kwestie związane z zaburzeniami w transporcie
publicznym oraz możliwymi sposobami ich optymalizacji. Szczególną uwagę
poświęcono transportowi kolejowemu na terenie województwa śląskiego. W
kontekście prowadzonych inwestycji infrastrukturalnych oraz rozwoju floty
pojazdów przez przewoźników kolejowych, sektor ten może w najbliższych latach
ulec istotnym zmianom. Wyniki konsultacji będą stanowić cenny wkład w
opracowanie algorytmów optymalizacyjnych, mających na celu usprawnienie
funkcjonowania transportu publicznego i poprawę jego dostępności dla lokalnej
społeczności.


Funkcjonowanie transportu publicznego powinno być przede wszystkim adresowane
dla potrzeb podróżnych korzystających z tego rodzaju transportu oraz
potencjalnych pasażerów. Dlatego satysfakcja osób podróżujących powinna być
kluczowym, czynnikiem w naszych modelach a badania powinny być konsultowane oraz
popularyzowane w środowisku społecznym. W celu poznania zdania społeczeństwa we
wspomnianym temacie udostępniliśmy poniższą ankietę.

<iframe src="https://docs.google.com/forms/d/e/1FAIpQLSe2JmHaNJpxNqqPnriOiOVhJpIzvmwNP2W7TIohackvjf_l0Q/viewform?embedded=true" width="640" height="4602" frameborder="0" marginheight="0" marginwidth="0">Ładuję…</iframe>