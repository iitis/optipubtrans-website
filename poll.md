---
bg: "station.jpg"
layout: default
permalink: /poll/
title: "Ankieta i konsultacje"
summary: "Ankieta pasażerów"
active: true
---

Zapraszamy pasażerów korzystających z lokalnego transportu publicznego do 
działu w konsultacjach społecznych poświęconych funkcjonowaniu i rozwojowi
publicznego transportu zbiorowego.


W ramach projektu w dniach 25 i 27 listopada 2024 r. zorganizowano otwarte
konsultacje społeczne. Mając na uwadze zakres realizowanego przedsięwzięcia,
podczas spotkań poruszono kwestie związane z zaburzeniami w transporcie
publicznym oraz możliwymi sposobami ich optymalizacji. Szczególną uwagę
poświęcono transportowi kolejowemu na terenie województwa śląskiego. W
kontekście prowadzonych inwestycji infrastrukturalnych oraz rozwoju floty
pojazdów przez przewoźników kolejowych, sektor ten może w najbliższych latach
ulec istotnym zmianom. Wyniki konsultacji będą stanowić cenny wkład w
opracowanie algorytmów optymalizacyjnych, mających na celu usprawnienie
funkcjonowania transportu publicznego i poprawę jego dostępności dla lokalnej
społeczności.

W dniu 26.01.2026 r. (poniedziałek) o godzinie 16:30 odbyły się trzecie konsultacje online ze społecznością pasażerów. Celem spotkania było omówienie problematyki zaburzeń w realizacji usług transportu publicznego na terenie województwa śląskiego, ze szczególnym uwzględnieniem transportu kolejowego, a także popularyzacja nowoczesnych metod rozwiązywania problemów transportowych, w tym metod kwantowych. Ponadto konsultacje miały na celu kształtowanie pozytywnego społecznego odbioru transportu publicznego oraz środowiska naukowego poprzez prezentację wyników badań i praktycznych zastosowań realizowanego projektu. W trakcie konsultacji wskazano, że komputery kwantowe mogą być wykorzystywane do rozwiązywania niewielkich problemów harmonogramowania opartych na rzeczywistych danych i strukturze sieci. Obecny stan technologii kwantowej nie przewyższa jeszcze klasycznych metod w przypadku większych problemów (rozleglejsze sieci, większa liczba pociągów), a same obliczenia pozostają kosztowne. Niemniej jednak wykorzystanie rozwiązań kwantowych wyznacza kierunek rozwoju tej technologii i wskazuje jej potencjalne zastosowania w transporcie publicznym, w tym kolejowym. Jako pierwszy krok podkreśla się znaczenie podejścia hybrydowego, w którym niewielka, lecz szczególnie złożona (lub podatna na zaburzenia stochastyczne) część problemu rozwiązywana jest na urządzeniu kwantowym, natomiast pozostała część na komputerze klasycznym.


Funkcjonowanie transportu publicznego powinno być przede wszystkim adresowane
dla potrzeb podróżnych korzystających z tego rodzaju transportu oraz
potencjalnych pasażerów. Dlatego satysfakcja osób podróżujących powinna być
kluczowym, czynnikiem w naszych modelach a badania powinny być konsultowane oraz
popularyzowane w środowisku społecznym. W celu poznania zdania społeczeństwa we
wspomnianym temacie udostępniliśmy poniższą ankietę.

<iframe src="https://docs.google.com/forms/d/e/1FAIpQLSe2JmHaNJpxNqqPnriOiOVhJpIzvmwNP2W7TIohackvjf_l0Q/viewform?embedded=true" width="640" height="4602" frameborder="0" marginheight="0" marginwidth="0">Ładuję…</iframe>
