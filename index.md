---
bg: "rails.jpg"
layout: default
title: "Optymalizacja transportu"
summary: "Strona główna"
---

# Zaawansowana optymalizacja w służbie niezawodnego i efektywnego transportu publicznego 


Projekt finansowany ze środków budżetu państwa, przyznanych przez Ministra Edukacji i Nauki w ramach Programu „Nauka dla Społeczeństwa II"

## Cel projektu


Celem projektu jest opracowanie algorytmów optymalizacyjnych (oraz sposobów ich potencjalnego wdrożenia) służących poprawie jakości funkcjonowania transportu publicznego. Docelowo opracowane w ramach projektu metody umożliwią planowanie niezawodnego i optymalnego transportu publicznego dzięki zastosowaniu nowoczesnych technologii, a w szczególności osiągnięcie i utrzymanie wysokiego poziomu satysfakcji pasażerów pomimo występowania i propagacji zaburzeń. W wyniku projektu powstaną: demonstracyjne algorytmy (tzw. proof of concept), oprogramowanie pozwalające na rozwiązywanie problemów zaburzeń w transporcie publicznym oraz publikacje naukowe dotyczące wyżej wymienionych zagadnień.

## Zespół projektowy

- kierownik: dr hab. Krzysztof Domino

- wykonawcy: prof. dr hab. Zbigniew Puchała
             dr hab. Bartłomiej Gardas
             dr hab. inż. Łukasz Pawela



## Współpraca z partnerem

W ramach projektu planuje się utworzenie nowych kanałów współpracy z partnerem będącym operatorem transportu publicznego na obszar województwa śląskiego.

Planujemy wielokanałową współpracę  poprzez:

1. Transfer wiedzy od partnera do wnioskodawcy. W szczególności, identyfikację problemów powodujących zaburzenia w odniesieniu do specyfiki pracy partnera, oraz wypracowanego podejścia partnera do problemu.
2. Transfer wiedzy dwukierunkowy. Wspólna praca nad problemami związanymi z zaburzeniami w transporcie publicznym.
3. Transfer wiedzy od wnioskodawcy do partnera, przeprowadzenie prezentacji, seminariów, prezentacja oprogramowania rozwiązującego realne problemy.


## Konsultacje/warsztaty online z udziałem społeczności pasażerów

Planujemy konsultacje online dedykowanych dla społeczności pasażerów korzystających z transportu publicznego w województwie śląskim. W ramach konsultacji zostaną przedstawione założenia projektu, jak również zostaną pozyskane informacje od pasażerów, które będą użyte w pracach nad algorytmami kładącymi szczególny naciski na satysfakcję pasażerów. Podczas konsultacji zostaną również zaprezentowane częściowe oraz ostateczne wyniki badań w projekcie.

Pierwsze konsultacje/warsztaty będą miały miejsce w 2024 roku, a ich celem będzie pozyskanie wiedzy od społeczności pasażerów w kwestii ich oczekiwań i doświadczenia przy korzystaniu z transportu publicznego.

## Publikacje naukowe

Celem publikacji naukowych jest zapoznanie środowiska naukowego z wynikami pionierskich badań, a w szczególności dotyczących poniższych zagadnień.

1. Kodyfikacja satysfakcji pasażera oraz powiązanie jej z oczekiwaniami dotyczącymi pewnego i odpornego transportu publicznego.
2. Rozwiązywanie problemów z dziedziny ograniczania zaburzeń w transporcie publicznym, biorąc pod uwagę lokalną specyfikę.
3. Metodologia oraz opracowanie nowych algorytmów ze szczególnym naciskiem na nowatorską technologię obliczeń kwantowych.

## Popularyzacja projektu

1. Publikacje w parsie branżowej.
2. Prezentacje wyników z wykorzystaniem nowoczesnych mediów takich jak Twitter, Instagram, YouTube. 

## Finansowanie


Projekt dofinansowany ze środków budżetu państwa, przyznanych przez Ministra Edukacji i Nauki w ramach Programu „Nauka dla
Społeczeństwa II"

![logomnisw]({{ site.images | relative_url }}/logo1.png)
![logonds]({{ site.images | relative_url }}/logo2.png)